<!DOCTYPE html>
<html>
<head>
	<title>Археологически музей - Sights of Varna</title>
	<meta charset="UTF-8">
	<link rel="stylesheet" href="styles.css">
	<link rel="stylesheet" href="additional_pages.css">
</head>
<body>
	<div class="content">
		<header>
			<a href="index.html">
				<img class="iconblack" src="logo1.png">
			</a>
			<h2>Археологически музей</h2>
		</header>
		<hr class="orange">
	<div class="text_zab">
		<img src="арх. музей.jpg" class="arch_musei">
		<p>Регионалният исторически музей е историческият и археологически музей на град Варна.В музея се съхранява откритото през 1972 г. край Варна най-старо злато в света: Варненското енеолитно съкровище, датирано към 4200 – 4600 г. пр. Хр. То се състои от накити и гривни, предимно ковани или отлети. В сплавите златото е с чистота от 13 до 23 карата, с общо тегло около 6 kg, като се охранява по специален режим.</p>
		<img src="арх. музей2.jpg" class="arch_musei2">
		<p><br>Музеят се помещава в старата сграда на Девическата гимназия във Варна на булевард „Мария Луиза“ №41. Тя е построена през 1892 – 1898 г. по проект на архитект Петко Момчилов. Сградата е в неоренесансов стил, на два етажа и с голям вътрешен двор. Музеят разполага с хранилища, библиотека, Учебен детски музей и изложбена площ от 2150 m2.</p>
		<img src="арх. музей5.jpg" class="arch_musei5">
		<p><br>Основата на музейното дело във Варна е поставена през 1887 г. Тогава група учители от варненската Мъжка гимназия под ръководството на К. Шкорпил и Ан. Явашов създават дружинка за събиране на археологически материали от града и неговите околности. На 3 юни 1888 г. Общинският съвет взема решение да се уреди музей към Градската библиотека. За основа на сбирката послужили вече събраните материали в Мъжката гимназия и предметите, намерени при строителството на жп линията Разделна–Девня. През 1892 г. МНП нарежда фондът на музейната сбирка да се изпрати в София за създаването на централен музей. Въпреки съпротивата на варненската община през 1893 г. Всички материали са изпратени в София. През 1894 г. К. Шкорпил се завръща като учител във варненската Мъжка гимназия и подема инициативата за уреждане на нова музейна сбирка. На следващата година (1895) тя се пренася в сградата на новопостроената Девическа гимназия.</p>
		<img src="арх. музей4.jpg" class="arch_musei4">
		<p><br>През 2012г. експозицията на Археологическия музей е обновена изцяло по европейски проект и обогатена с много новооткрити материали. На площ от 2000кв.м, с десетки хиляди експонати са представени разделите: Праистория (40 000г. – 1200г. пр. Хр), Античност (VІІІв. пр. Хр. – VІв. сл. Хр.) и Средновековие (VІІ-ХVІІІв.). Всички представени експонати са открити при разкопки във Варна (античния Одесос) и региона.</p>
		<img src="арх. музей3.jpg" class="arch_musei3">
		<p><br>През последните 30 години, специалистите от музея организират често международни археологически конференции, а също и изложби с варненски експонати в чужбина: в Япония, Германия, Франция, Израел, Италия, Канада, Испания, САЩ, Русия, Гърция и др.  Материали от Варненския археологически музей участват постоянно като част от националната изложба „Тракийските златни съкровища” в различни страни по света, а често гостуват и в редица международни изложби, представени в реномирани световни музеи.</p>
	</div>
		<div class="vrazka_zab">
			<a href="zabelezhitelnosti_main.html"><p><b><u><i>Обратно към забележителности</i></u></b></p></a>
		</div>
	</div>
	<div class="footer">
		<footer>
			<nav>
				<a href="index.html">Начална страница</a>|
				<a href="zabelezhitelnosti_main.html">Забележителности</a>|
				<a href="galeria.html">Галерия</a>|
				<a href="kontakti.html">Контакти</a>|
				<a href="iztochnizi.html">Източници</a>
			</nav><br>
			©Борис Димов, Славена Дудренова, Христо Иванов
		</footer>
	</div>
</body>